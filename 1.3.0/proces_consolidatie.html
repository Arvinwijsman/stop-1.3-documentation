<!DOCTYPE html
  SYSTEM "about:legacy-compat">
<html lang="en"><head><meta http-equiv="Content-Type" content="text/html; charset=UTF-8"><meta charset="UTF-8"><meta name="copyright" content="(C) Copyright 2022"><meta name="DC.rights.owner" content="(C) Copyright 2022"><meta name="DC.type" content="topic"><meta name="DC.format" content="HTML5"><meta name="DC.identifier" content="consolidatie-van-besluiten"><link rel="stylesheet" type="text/css" href="css/commonltr.css"><link rel="stylesheet" type="text/css" href="css/stop.css"><title>Consolidatie van besluiten</title>
  <link rel="shortcut icon" href="https://koop.gitlab.io/STOP/standaard/1.3.0/img/stop.png">
  <link rel="alternate" type="application/rss+xml" title="RSS voor publicaties van de Standaard Officiële Publicaties" href="https://koop.gitlab.io/STOP/standaard/rss.xml">
  <script type="text/javascript" src="https://koop.gitlab.io/STOP/standaard/1.3.0/versieinfo.js"></script>
</head><body id="consolidatie-van-besluiten"><header role="banner"><div>
  <table>
    <tr>
      <td colspan="2">Standaard Officiële Publicaties</td>
      <td class="versie"><span id="_VersieTekst"></span> <a href="https://koop.gitlab.io/STOP/standaard/rss.xml"><img class="rss_icon" src="https://koop.gitlab.io/STOP/standaard/img/rss.png"></a></td>
    </tr>
    <tr>
      <td class="subtitle" id="_VersieActualiteit"></td>
      <td colspan="2" class="search">
        Zoek naar
          <input type="text" id="search_tekst" size="31" value="trefwoord(en)" onfocus="this.value=''">
        met
        <form method="get" action="https://www.google.com/search" target="_blank" id="myBtn" onsubmit="search_google()">
          <input type="text" name="q" id="search_google_q" size="31" value="" style="display:none;">
          <input type="submit" value="Google">
        </form>
      </td>
    </tr>
  </table>
  
  <script type="text/javascript">
    function search_google () {
    document.getElementById('search_google_q').value = document.getElementById('search_tekst').value + ' site:https://koop.gitlab.io/STOP/standaard/'
    }
    // Execute a function when the user releases a key on the keyboard
    document.getElementById("search_tekst").addEventListener("keyup", function(event) {
    // Number 13 is the "Enter" key on the keyboard
    if (event.keyCode === 13) {
    //Cancel the default action, if needed
    //event.preventDefault();
    search_google ();
    document.forms["myBtn"].submit();
    }
    });
    document.getElementById('_VersieTekst').innerHTML = VersieInfo_VersieTekst()
    document.getElementById('_VersieActualiteit').innerHTML = VersieInfo_VersieActualiteit()
  </script>
  
</div></header><nav role="toc"><ul><li><a href="index.html">Introductie</a></li><li><a href="over_stop.html">Over de standaard</a></li><li><a href="stop_index.html">Standaard Officiële Publicaties</a><ul><li><a href="stop_wijzigingsoverzicht.html">Wijzigingsoverzicht</a></li><li><a href="leeswijzers.html">Leeswijzers</a><ul><li><a href="toepassing.html">Basis van STOP</a><ul><li><a href="juridische-context.html">Juridische context STOP</a></li><li><a href="proces_overzicht.html">Hoofdlijnen van het STOP-proces</a><ul><li><a href="proces_overzicht_compleet.html">Geïntegreerd proces van bekendmaken en consolideren</a><ul><li><a href="proces_besluit_en_regeling.html">Besluit en regeling</a></li><li class="active"><a href="proces_consolidatie.html">Consolidatie van besluiten</a></li><li><a href="doel.html">Doel</a></li><li><a href="proces_tekstmodellen.html">Tekstmodellen voor (artikelgewijze) regelingen en besluiten</a></li><li><a href="proces_besluit.html">Opnemen van regelgeving in een besluit</a></li><li><a href="proces_iwt.html">Inwerkingtredingsbepaling</a></li><li><a href="proces_overgangsrecht.html">Overgangsrecht</a></li><li><a href="proces_samenloop.html">Oplossen van samenloop</a></li><li><a href="besluitproces_rectificatie.html">Rectificatie van een besluit</a></li><li><a href="besluitproces_rechterlijkemacht.html">Beroep</a></li></ul></li></ul></li></ul></li><li><a href="architectuur.html">Architectuur en ontwerpkeuzes</a></li><li><a href="gebruik.html">Software-ontwikkeling met STOP</a></li><li><a href="voortbouwen_op_STOP.html">Voortbouwen op STOP</a></li></ul></li><li><a href="EA_4D1D7FD517FE4d8dA9A2B905D202C92B.html">Informatiemodel</a></li><li><a href="businessrules.html">Bedrijfsregels</a></li></ul></li><li><a href="imop_index.html">Implementatiemodel Officiële Publicaties</a></li><li><a href="begrippenlijst.html">Begrippenlijst</a></li></ul></nav><main role="main"><article role="article" aria-labelledby="ariaid-title1"><h1 class="title topictitle1" id="ariaid-title1">Consolidatie van besluiten</h1><div class="body"><p class="p">Consolidatie is het proces om uit de bekendgemaakte en in werking zijnde besluiten af te leiden wat op elk moment in de tijd de geldende regelgeving is.</p></div><article class="topic nested1" aria-labelledby="ariaid-title2" id="consolidatie-van-juridische-voorschriften-van-algemene-strekking"><h2 class="title topictitle2" id="ariaid-title2">Consolidatie van juridische voorschriften van algemene strekking</h2><div class="body"><br><img class="image" src="img/proces_consolidatie.png" alt="Consolidatie van een regeling"><br><p class="p">Juridisch bestaat een regeling uit de verzameling besluiten die iets zeggen over een regeling. De regeling ontstaat uit een initieel besluit waarin juridische voorschriften van algemene strekking worden geformuleerd. Het initieel besluit vormt de eerste versie van de regeling. Volgende (wijzigings-)besluiten bevatten wijzigingsinstructies die aangeven hoe de regeling gewijzigd wordt. Daarnaast kunnen de besluiten aanwijzingen bevatten die aangeven wanneer de initiële regeling of de wijzigingen in werking treden (= juridische werking krijgen) en eventueel wanneer de geldigheid ervan begint of ophoudt.</p><p class="p">Als ooit op een juridisch gedegen manier bepaald moet worden hoe de regeling luidt, dan geldt de verzameling besluiten als maatgevend. Omdat een voorschrift niet in werking kan treden als het niet bekendgemaakt is, is de bekendgemaakte versie van het besluit doorslaggevend voor het bepalen welke voorschriften in werking getreden zijn, en hoe de voorschriften luiden. Door de informatie uit alle bekendmakingen te combineren kan achterhaald worden hoe de tekst van de regeling op een bepaald moment in de tijd luidt. Omdat de bekendmakingen de juridisch authentieke bron zijn voor een regeling, worden hoge eisen gesteld aan de onveranderlijkheid en duurzaamheid van de bekendmakingen.</p><p class="p">Voor dagelijks gebruik is de juridisch gedegen manier om achter de geldende tekst van een regeling te komen veel te omslachtig. Daarom wordt elke verandering in de juridische regeling (dus in de verzameling besluiten die samen de juridische regeling vormen) "geconsolideerd" in een <em class="ph i">geconsolideerde regeling</em>. In de geconsolideerde regeling is vastgelegd wat de uitkomst van het juridisch gedegen proces van het bepalen van de tekst van de regeling is. De tekst van de geconsolideerde regeling wijzigt zodra een voorschrift of wijziging daarvan in werking treedt, geldig wordt en/of ophoudt geldig te zijn. Het resultaat wordt een <em class="ph i">toestand</em> van de geconsolideerde regeling genoemd. Omdat besluiten niet op volgorde van bekendmaking in werking hoeven te treden, en soms voorschriften bevatten die met terugwerkende kracht geldig worden, kan een wijziging uit een besluit leiden tot een wijziging van de tekst voor meerdere toestanden van de geconsolideerde regeling.</p><p class="p">De geconsolideerde regeling wordt publiek beschikbaargesteld, maar is vanuit juridisch oogpunt geen authentieke bron maar een serviceproduct. In de praktijk is de geconsolideerde regeling wel een veelgeraadpleegde bron, en wordt pas teruggevallen op de juridisch gedegen manier van het bepalen van regeltekst voor als er bedenkingen zijn bij de kwaliteit van de consolidatie, of als dat vereist wordt voor een (juridische) procedure.</p></div></article><article class="topic nested1" aria-labelledby="ariaid-title3" id="consolidatie-van-te-consolideren-informatieobjecten"><h2 class="title topictitle2" id="ariaid-title3">Consolidatie van (te consolideren) informatieobjecten</h2><div class="body"><p class="p">In STOP kan naast tekst ook niet-tekstuele informatie deel uitmaken van juridische voorschriften van algemene strekking. Dat verloopt via het mechanisme van (te consolideren) informatieobjecten. Zo'n informatieobject ontstaat als een (initiële) versie ervan als bijlage bij een besluit bekendgemaakt wordt. Een wijzigingsbesluit kan daarna het gehele informatieobject vervangen door een nieuwe versie bij te sluiten of, indien de aard van het informatieobject het toelaat, een wijzigspecificatie bij te sluiten dat de wijziging van het informatieobject beschrijft. In de besluiten wordt ook de inwerkingtreding en eventuele begin en einde van de geldigheid vastgelegd.</p><p class="p">In STOP wordt zo'n informatieobject op een vergelijkbare manier geconsolideerd als een regeling. Omdat een besluit alleen een informatieobject kan wijzigen en een informatieobject onderdeel kan zijn van de voorschriften uit meerdere regelingen, beschrijft STOP een geconsolideerd informatieobject als een zelfstandige entiteit. Net als voor de tekst van een regeling bestaat een geconsolideerd informatieobject uit toestanden, die de geldige versie van een informatieobject op een bepaald moment beschrijven.</p></div></article><article class="topic nested1" aria-labelledby="ariaid-title4" id="proefconsolidatie"><h2 class="title topictitle2" id="ariaid-title4">Proefconsolidatie</h2><div class="body"><p class="p">In STOP wordt soms ook de term proefconsolidatie gebruikt; daarbij wordt de consolidatie uitgebreid naar een of meer nog niet in werking getreden besluiten, die behandeld worden als ware ze in werking getreden. Voor de toestanden van de regelingen en informatieobjecten die volgen uit de extra besluiten kan in dat geval geen geldigheid worden vastgesteld. het is wel mogelijk de inhoud van de toestanden te bepalen, dus de tekst van een regeling of de gegevens in een informatieobject.</p></div></article></article></main></body></html>