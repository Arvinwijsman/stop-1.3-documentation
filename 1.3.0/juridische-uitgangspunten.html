<!DOCTYPE html
  SYSTEM "about:legacy-compat">
<html lang="en"><head><meta http-equiv="Content-Type" content="text/html; charset=UTF-8"><meta charset="UTF-8"><meta name="copyright" content="(C) Copyright 2022"><meta name="DC.rights.owner" content="(C) Copyright 2022"><meta name="DC.type" content="topic"><meta name="DC.format" content="HTML5"><meta name="DC.identifier" content="juridische-uitgangspunten"><link rel="stylesheet" type="text/css" href="css/commonltr.css"><link rel="stylesheet" type="text/css" href="css/stop.css"><title>Juridische uitgangspunten</title>
  <link rel="shortcut icon" href="https://koop.gitlab.io/STOP/standaard/1.3.0/img/stop.png">
  <link rel="alternate" type="application/rss+xml" title="RSS voor publicaties van de Standaard Officiële Publicaties" href="https://koop.gitlab.io/STOP/standaard/rss.xml">
  <script type="text/javascript" src="https://koop.gitlab.io/STOP/standaard/1.3.0/versieinfo.js"></script>
</head><body><header role="banner"><div>
  <table>
    <tr>
      <td colspan="2">Standaard Officiële Publicaties</td>
      <td class="versie"><span id="_VersieTekst"></span> <a href="https://koop.gitlab.io/STOP/standaard/rss.xml"><img class="rss_icon" src="https://koop.gitlab.io/STOP/standaard/img/rss.png"></a></td>
    </tr>
    <tr>
      <td class="subtitle" id="_VersieActualiteit"></td>
      <td colspan="2" class="search">
        Zoek naar
          <input type="text" id="search_tekst" size="31" value="trefwoord(en)" onfocus="this.value=''">
        met
        <form method="get" action="https://www.google.com/search" target="_blank" id="myBtn" onsubmit="search_google()">
          <input type="text" name="q" id="search_google_q" size="31" value="" style="display:none;">
          <input type="submit" value="Google">
        </form>
      </td>
    </tr>
  </table>
  
  <script type="text/javascript">
    function search_google () {
    document.getElementById('search_google_q').value = document.getElementById('search_tekst').value + ' site:https://koop.gitlab.io/STOP/standaard/'
    }
    // Execute a function when the user releases a key on the keyboard
    document.getElementById("search_tekst").addEventListener("keyup", function(event) {
    // Number 13 is the "Enter" key on the keyboard
    if (event.keyCode === 13) {
    //Cancel the default action, if needed
    //event.preventDefault();
    search_google ();
    document.forms["myBtn"].submit();
    }
    });
    document.getElementById('_VersieTekst').innerHTML = VersieInfo_VersieTekst()
    document.getElementById('_VersieActualiteit').innerHTML = VersieInfo_VersieActualiteit()
  </script>
  
</div></header><nav role="toc"><ul><li><a href="index.html">Introductie</a></li><li><a href="over_stop.html">Over de standaard</a></li><li><a href="stop_index.html">Standaard Officiële Publicaties</a><ul><li><a href="stop_wijzigingsoverzicht.html">Wijzigingsoverzicht</a></li><li><a href="leeswijzers.html">Leeswijzers</a><ul><li><a href="toepassing.html">Basis van STOP</a><ul><li><a href="juridische-context.html">Juridische context STOP</a><ul><li class="active"><a href="juridische-uitgangspunten.html#juridische-uitgangspunten">Juridische uitgangspunten</a><ul><li><a href="juridische-uitgangspunten.html#algemene-wet-bestuursrecht-awb">Algemene wet bestuursrecht (Awb)</a></li><li><a href="juridische-uitgangspunten.html#bekendmakingswet">Bekendmakingswet</a></li><li><a href="juridische-uitgangspunten.html#omgevingswet">Omgevingswet</a></li><li><a href="juridische-uitgangspunten.html#besluiten-volgens-de-awb">Besluiten volgens de Awb</a></li><li><a href="juridische-uitgangspunten.html#procedure-voorafgaand-aan-een-besluit">Procedure voorafgaand aan een besluit</a></li><li><a href="juridische-uitgangspunten.html#uniforme-openbare-voorbereidingsprocedure">Uniforme openbare voorbereidingsprocedure</a></li><li><a href="juridische-uitgangspunten.html#terinzagelegging">Terinzagelegging</a></li><li><a href="juridische-uitgangspunten.html#bekendmaking-besluit">Bekendmaking besluit</a></li><li><a href="juridische-uitgangspunten.html#elektronische-bekendmaking-besluit">Elektronische bekendmaking besluit</a></li><li><a href="juridische-uitgangspunten.html#mededelen-van-een-besluit">Mededelen van een besluit</a></li><li><a href="juridische-uitgangspunten.html#consolidatie">Consolidatie</a></li><li><a href="juridische-uitgangspunten.html#bezwaar">Bezwaar</a></li><li><a href="juridische-uitgangspunten.html#beroep">Beroep</a></li></ul></li><li><a href="verwerking-juridische-uitgangspunten-STOP.html">Opname juridische uitgangspunten in STOP</a></li></ul></li><li><a href="proces_overzicht.html">Hoofdlijnen van het STOP-proces</a></li></ul></li><li><a href="architectuur.html">Architectuur en ontwerpkeuzes</a></li><li><a href="gebruik.html">Software-ontwikkeling met STOP</a></li><li><a href="voortbouwen_op_STOP.html">Voortbouwen op STOP</a></li></ul></li><li><a href="EA_4D1D7FD517FE4d8dA9A2B905D202C92B.html">Informatiemodel</a></li><li><a href="businessrules.html">Bedrijfsregels</a></li></ul></li><li><a href="imop_index.html">Implementatiemodel Officiële Publicaties</a></li><li><a href="begrippenlijst.html">Begrippenlijst</a></li></ul></nav><main role="main"><article role="article" aria-labelledby="ariaid-title1"><article class="nested0" aria-labelledby="ariaid-title1" id="juridische-uitgangspunten"><h1 class="title topictitle1" id="ariaid-title1">Juridische uitgangspunten</h1><div class="body"><ul class="ul"><li class="li"><p class="p"><a class="xref" href="juridische-uitgangspunten.html#algemene-wet-bestuursrecht-awb">Algemene wet bestuursrecht (Awb)</a></p></li><li class="li"><p class="p"><a class="xref" href="juridische-uitgangspunten.html#omgevingswet">Omgevingswet</a></p></li><li class="li"><p class="p"><a class="xref" href="juridische-uitgangspunten.html#besluiten-volgens-de-awb">Besluiten volgens de Awb</a></p></li><li class="li"><p class="p"><a class="xref" href="juridische-uitgangspunten.html#procedure-voorafgaand-aan-een-besluit">Procedure voorafgaand aan een besluit</a></p></li><li class="li"><p class="p"><a class="xref" href="juridische-uitgangspunten.html#uniforme-openbare-voorbereidingsprocedure">Uniforme openbare voorbereidingsprocedure</a></p></li><li class="li"><p class="p"><a class="xref" href="juridische-uitgangspunten.html#terinzagelegging">Terinzagelegging</a></p></li><li class="li"><p class="p"><a class="xref" href="juridische-uitgangspunten.html#bekendmaking-besluit">Bekendmaking besluit</a></p></li><li class="li"><p class="p"><a class="xref" href="juridische-uitgangspunten.html#elektronische-bekendmaking-besluit">Elektronische bekendmaking besluit</a></p></li><li class="li"><p class="p"><a class="xref" href="juridische-uitgangspunten.html#mededelen-van-een-besluit">Mededelen van een besluit</a></p></li><li class="li"><p class="p"><a class="xref" href="juridische-uitgangspunten.html#consolidatie">Consolidatie</a></p></li><li class="li"><p class="p"><a class="xref" href="juridische-uitgangspunten.html#bezwaar">Bezwaar</a></p></li><li class="li"><p class="p"><a class="xref" href="uniforme-voorbereiding-besluit-stop.html">Uniforme openbare voorbereidingsprocedure in STOP</a></p></li><li class="li"><p class="p"><a class="xref" href="juridische-uitgangspunten.html#beroep">Beroep</a></p></li></ul></div><article class="topic nested1" aria-labelledby="ariaid-title2" id="algemene-wet-bestuursrecht-awb"><h2 class="title topictitle2" id="ariaid-title2">Algemene wet bestuursrecht (Awb)</h2><div class="body"><p class="p">Het bestuursrecht regelt de verhouding tussen overheden met burgers, bedrijven en andere overheden. In het bestuursrecht staan besluiten van de overheid centraal. De belangrijkste wet voor het bestuursrecht is de <a class="xref" href="https://wetten.overheid.nl/BWBR0005537/2021-04-01" target="_blank">Algemene wet bestuursrecht</a> (Awb). De Awb bevat algemene regels waaraan overheidsinstellingen zich moeten houden. Dit zijn met name regels over het uitvoeren van procedures.</p></div></article><article class="topic nested1" aria-labelledby="ariaid-title3" id="bekendmakingswet"><h2 class="title topictitle2" id="ariaid-title3">Bekendmakingswet</h2><div class="body"><p class="p">De Awb schrijft voor wanneer overheden besluiten of informatie over besluiten moeten publiceren. De <a class="xref" href="https://wetten.overheid.nl/BWBR0004287/" target="_blank">Bekendmakingswet</a> (Bkw) stelt eisen aan de manier waarop de publicatie gedaan moet worden. De voorschriften over de vorm en techniek van de publicatie zijn verwerkt in STOP zodat elke publicatie die met STOP wordt gedaan aan die voorschriften voldoet. Daarnaast bevat de Bkw aanwijzingen voor de inhoud van de publicaties.</p></div></article><article class="topic nested1" aria-labelledby="ariaid-title4" id="omgevingswet"><h2 class="title topictitle2" id="ariaid-title4">Omgevingswet</h2><div class="body"><p class="p">De <a class="xref" href="https://www.rijksoverheid.nl/onderwerpen/omgevingswet" target="_blank">Omgevingswet</a> vormt het belangrijkste stelsel voor regelgeving voor de fysieke leefomgeving. Via deze wet regelt de overheid onder welke voorwaarden activiteiten van burgers, bedrijven en andere overheden kunnen plaatvinden binnen de fysieke leefomgeving. Wet- en regelgeving, waaronder de Omgevingswet valt daarom binnen het bestuursrecht.</p></div></article><article class="topic nested1" aria-labelledby="ariaid-title5" id="besluiten-volgens-de-awb"><h2 class="title topictitle2" id="ariaid-title5">Besluiten volgens de Awb</h2><div class="body"><p class="p">Onder besluit wordt verstaan: een schriftelijke beslissing van een bestuursorgaan, inhoudende een publiekrechtelijke rechtshandeling.
Een <a class="xref" href="https://wetten.overheid.nl/jci1.3:c:BWBR0005537&amp;hoofdstuk=1&amp;titeldeel=1.1&amp;artikel=1:3&amp;z=2021-04-01&amp;g=2021-04-01" target="_blank">besluit</a> is een juridisch kernbegrip uit de <a class="xref" href="https://wetten.overheid.nl/BWBR0005537/2021-04-01" target="_blank">Awb</a>. Dat iets een besluit is, is relevant omdat dat betekent dat het een rechtsgevolg heeft voor een burger, bedrijf of andere overheid. Zo kan in sommige gevallen een burger die het niet eens is met een besluit hier tegen in bezwaar of beroep kan gaan.</p><p class="p">Een besluit:</p><ul class="ul"><li class="li"><p class="p">moet altijd schriftelijk zijn,</p></li><li class="li"><p class="p">kan alleen worden genomen door een bestuursorgaan. Een bestuursorgaan is een orgaan van een rechtspersoon die krachtens publiekrecht is ingesteld of een ander persoon of college, met enig openbaar gezag bekleed, zie art. 1.1 Awb,</p></li><li class="li"><p class="p">creëert een recht of een plicht,
moet zijn gebaseerd op wet- of regelgeving die iets regelt tussen de overheid en de burger.</p></li></ul><p class="p">Besluiten kunnen algemeen of specifiek zijn. Een algemeen besluit is een 'besluit van algemene strekking'. Zo'n besluit is van toepassing op een niet bepaalde groep gevallen. Een voorbeeld hiervan is een omgevingsplan.</p><p class="p">Een specifiek besluit heet een 'beschikking'. Een beschikking is op een of meer individuen of individuele situaties gericht. Een voorbeeld hiervan is een omgevingsvergunning. In de STOP-documentatie wordt er soms gesproken van een 'STOP-besluit'. Een <a class="xref" href="proces_besluit_en_regeling.html">STOP-besluit</a> is geen juridisch begrip uit de Algemene wet bestuursrecht.</p></div></article><article class="topic nested1" aria-labelledby="ariaid-title6" id="procedure-voorafgaand-aan-een-besluit"><h2 class="title topictitle2" id="ariaid-title6">Procedure voorafgaand aan een besluit</h2><div class="body"><p class="p">Het nemen van een besluit is een officiële handeling door een bestuursorgaan. <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6&amp;z=2021-04-01&amp;g=2021-04-01" target="_blank">Het besluit moet worden bekendgemaakt</a> om in werking te kunnen treden. Aan het daadwerkelijk vaststellen van een besluit gaan doorgaans interne procedurestappen vooraf. Deze interne stappen zijn&nbsp;geen zelfstandige besluiten en worden niet officieel bekend gemaakt.&nbsp;
Een voorbeeld om het proces voorafgaand van een besluit toe te lichten. Een ontwerp-wijziging van een omgevingsplan moet doorgaans eerst intern diverse goedkeuringsstappen doorlopen. Zo wordt het vaak als voorontwerp ter inspraak voorgelegd aan burgers. Pas nadat een gemeenteraad een formeel besluit heeft genomen over het wijzigingsbesluit,&nbsp;wordt dit bekendgemaakt. Momenteel&nbsp;gaat dan het omgevingsplan richting de Landelijke Voorziening Bekendmaken en Beschikbaar stellen (LVBB) en wordt vervolgens doorgezet naar&nbsp; het <a class="xref" href="https://iplo.nl/digitaal-stelsel/introductie/landelijke-voorziening/lvbb/" target="_blank">Digitaal Stelsel Omgevingswet</a> (DSO-LV).</p></div></article><article class="topic nested1" aria-labelledby="ariaid-title7" id="uniforme-openbare-voorbereidingsprocedure"><h2 class="title topictitle2" id="ariaid-title7">Uniforme openbare voorbereidingsprocedure</h2><div class="body"><p class="p">Voor de vaststelling van veel besluiten op grond van de Omgevingswet is toepassing van de uniforme openbare voorbereidingsprocedure verplicht gesteld. Deze procedure is vastgelegd in afdeling 3.4 van de Algemene wet bestuursrecht, en is met name bedoeld voor besluiten waarbij niet van tevoren helder vast staat wie de belanghebbenden zullen zijn, zoals het vaststellen van een omgevingsverordening of het wijzigen van een omgevingsplan. De Omgevingswet en het Omgevingsbesluit schrijven voor wanneer afdeling 3.4 Awb moet worden toegepast.</p><p class="p">De uniforme openbare voorbereidingsprocedure start door het bekendmaken en ter inzage leggen van een ontwerpbesluit.  Alle stukken die relevant zijn voor het ontwerpbesluit moeten ter inzage worden gelegd. De terinzagelegging wordt voorafgegaan door de <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.4&amp;artikel=3:12&amp;z=2021-04-01&amp;g=2021-04-01" target="_blank">openbare kennisgevingen</a>. Gedurende de termijn van terinzagelegging kunnen belanghebbenden  een zienswijze over het ontwerp naar voren brengen. Dit kan op de door het bestuursorgaan aangewezen wijze. Het bestuursorgaan kan zowel mondelinge als schriftelijke zienswijzen mogelijk maken.</p><p class="p">Het bestuursorgaan kan ook anderen dan belanghebbenden de gelegenheid bieden hun zienswijze naar voren te brengen. Na de terinzagelegging zal het bestuursorgaan binnen de wettelijke beslistermijn tot een definitief besluit moeten komen. Bij dit besluit moet het bestuursorgaan ook aangeven of en hoe het de zienswijzen in het definitieve besluit heeft verwerkt. Het bestuursorgaan kan er ook van afzien een besluit te nemen.</p></div></article><article class="topic nested1" aria-labelledby="ariaid-title8" id="terinzagelegging"><h2 class="title topictitle2" id="ariaid-title8">Terinzagelegging</h2><div class="body"><p class="p">De <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.4&amp;artikel=3:11&amp;z=2021-04-01&amp;g=2021-04-01" target="_blank">Algemene wet bestuursrecht</a> schrijft voor dat het ontwerp van een besluit in bepaalde gevallen ter inzage moeten worden gelegd. Dit kan bijvoorbeeld het geval zijn bij een (wijzigings)besluit over een verordening. Binnen een bepaalde periode, meestal zes weken, moeten belanghebbenden in staat worden gesteld kennis te nemen van het ontwerpbesluit. Deze termijn begint op de dag waarop het ontwerpbesluit ter inzage is gelegd. In het geval van de Omgevingswet zal het vrijwel altijd zijn dat een ieder het recht heeft inzage te krijgen in het ontwerpbesluit.</p><p class="p">Overheden kunnen hier op verschillende manier aan voldoen. Zij moeten in ieder geval faciliteren dat mensen het ontwerpbesluit kunnen inzien. Dit kunnen zij aanvullen met andere manieren om mensen te informeren over het besluit. Zo kunnen ze er ook voor kiezen om ook een (online) sessie te organiseren en hiervoor belanghebbenden voor uit te nodigen. In zo'n sessie kunnen experts het ontwerpbesluit toelichten en belanghebbenden vragen stellen.</p><p class="p"><strong class="ph b">NB</strong>: de publicatie van een ontwerpbesluit is niet automatisch het begin van de inzagetermijn.</p></div></article><article class="topic nested1" aria-labelledby="ariaid-title9" id="bekendmaking-besluit"><h2 class="title topictitle2" id="ariaid-title9">Bekendmaking besluit</h2><div class="body"><p class="p">Een besluit treedt niet in werking voordat het is bekendgemaakt.
Het bekendmaken van een besluit is een <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6&amp;artikel=3:40&amp;z=2021-04-01&amp;g=2021-04-01" target="_blank">noodzakelijke voorwaarde</a> voordat het besluit inwerking treedt. Als een besluit niet geldig bekend wordt gemaakt, heeft het geen enkel juridisch effect: niemand kan er rechten aan ontlenen en er verandert in de juridische werkelijkheid niets.
Een besluit van algemene strekking wordt (digitaal) gepubliceerd in het <a class="xref" href="https://www.officielebekendmakingen.nl/staatsblad" target="_blank">Staatsblad</a>, de <a class="xref" href="https://www.officielebekendmakingen.nl/staatscourant" target="_blank">Staatscourant</a> of in een van de decentrale publicatiebladen, zoals het&nbsp;<a class="xref" href="https://www.officielebekendmakingen.nl/gemeenteblad" target="_blank">Gemeenteblad</a> of het <a class="xref" href="https://www.officielebekendmakingen.nl/provinciaalblad" target="_blank">Provincieblad</a>.</p></div></article><article class="topic nested1" aria-labelledby="ariaid-title10" id="elektronische-bekendmaking-besluit"><h2 class="title topictitle2" id="ariaid-title10">Elektronische bekendmaking besluit</h2><div class="body"><p class="p">Het is wettelijk verplicht&nbsp;de <a class="xref" href="https://wetten.overheid.nl/BWBR0024913/2011-01-01" target="_blank">bekendmaking van besluiten elektronisch</a>&nbsp;te laten verlopen. Voor een groot deel van de (Rijks)besluiten gold dit al.&nbsp;Voor het elektronisch publiceren van omgevingswetbesluiten is er een speciale landelijke voorziening bekendmaken en beschikbaar stellen (LVBB) ontwikkeld. Deze maakt het elektronisch bekendmaken van onder meer Omgevingswet-besluiten met zowel tekst als andere data (zoals geometrie) mogelijk, en levert deze door aan het DSO-LV.
Het&nbsp;bronhouderskoppelvlak binnen de LVBB&nbsp;is in het leven geroepen zodat overheden maar&nbsp;via&nbsp;één kanaal&nbsp;een officiële publicatie en bijbehorende omgevingswetinformatie hoeven aan te leveren aan een centrale voorziening. Via deze centrale voorziening wordt het omgevingswetbesluit in het relevante elektronische publicatieblad bekend gemaakt en vervolgens doorgeleverd aan de landelijke voorziening van DSO, en andere systemen om daar getoond te kunnen worden in de viewer Regels op de Kaart.
Voor omgevingswetbesluiten bepaalt de <a class="xref" href="https://wetten.overheid.nl/BWBR0045086" target="_blank">Regeling elektronische publicaties</a> in welke gevallen het gebruik van de LVBB en dus STOP verplicht is voor de bekendmaking.</p><p class="p">Voor de <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6" target="_blank">inwerkingtreding van een besluit</a> en dus de juridische geldigheid ervan is vereist dat besluit geldig door middel van de LVBB bekend is gemaakt. Hiervoor is niet vereist dat de bijbehorende regeling is doorgeleverd aan OZON of zichtbaar is in de viewer <a class="xref" href="https://preprod.viewer.dso.kadaster.nl" target="_blank">Regels op de Kaart</a> in het Omgevingsloket van DSO-LV: maatgevend is de bekendmaking.</p><p class="p">Bij een storing in DSO-LV is een besluit dus nog steeds geldig als:</p><ul class="ul"><li class="li"><p class="p">het omgevingswetbesluit <strong class="ph b">wel</strong> bekend gemaakt wordt via de LVBB in het desbetreffende elektronische publicatieblad</p></li><li class="li"><p class="p">maar <strong class="ph b">niet</strong> verder doorgeleverd kan worden aan de andere onderdelen van DSO-LV (OZON, Viewer Regels op de Kaart etc.)</p></li></ul><p class="p">Dit komt omdat bekendmaking vereist is voor de <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6&amp;artikel=3:40&amp;z=2021-04-01&amp;g=2021-04-01" target="_blank">inwerkingtreding</a> van het besluit.</p></div></article><article class="topic nested1" aria-labelledby="ariaid-title11" id="mededelen-van-een-besluit"><h2 class="title topictitle2" id="ariaid-title11">Mededelen van een besluit</h2><div class="body"><p class="p">Van een <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6&amp;artikel=3:43&amp;z=2021-04-01&amp;g=2021-04-01" target="_blank">besluit</a> moet mededeling worden gedaan aan alle belanghebbenden.&nbsp;Het mededelen van een besluit wordt niet in STOP geregeld. De mededeling van een besluit is geen vereiste voor de inwerkingtreding van het besluit.&nbsp;
Wanneer een besluit tot bepaalde belanghebbenden is gericht, zoals het geval is bij besluiten op aanvraag als de omgevingsvergunning, wordt het besluit toegezonden of uitgereikt aan deze belanghebbenden.
Bijvoorbeeld als iemand een omgevingsvergunning aanvraagt, wordt aan deze persoon het besluit tot wel of niet verstrekken van deze omgevingsvergunning verstuurd.
Bij een besluit van algemene strekking kan het zijn dat belanghebbenden eerder hun zienswijze over het ontwerpbesluit naar voren hebben gebracht, zoals in het geval van een <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.4&amp;artikel=3:11&amp;z=2021-04-01&amp;g=2021-04-01" target="_blank">terinzagelegging</a>. In zo'n geval moet er ook bij besluiten van algemene strekking <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.6&amp;artikel=3:43&amp;z=2021-04-01&amp;g=2021-04-01" target="_blank">mededeling</a> worden gedaan aan de personen die eerder iets hebben ingebracht.
Bij het mededelen van een besluit wordt altijd vermeld wanneer en hoe de bekendmaking ervan heeft plaatsgevonden.&nbsp;</p></div></article><article class="topic nested1" aria-labelledby="ariaid-title12" id="consolidatie"><h2 class="title topictitle2" id="ariaid-title12">Consolidatie</h2><div class="body"><p class="p">Nederlandse wet- en regelgeving wordt voortdurend gewijzigd. Om te zien welke wijzigingen van de geldende regelgeving hebben plaatsgevonden, wordt hiervan een consolidatie gemaakt. Dit is de eerste oorspronkelijke tekst met daarin alle wijzigingen verwerkt. Zo ontstaat een doorlopende tekst, die alle op dat moment geldende bepalingen van de wet bevat.
Voorafgaand aan de inwerkingtreding van de Omgevingswet was een deel van de regelgeving voor de fysieke leefomgeving uitgesloten van de consolidatieplicht van de Bekendmakingswet. Na inwerkingtreden van de Omgevingswet geldt de consolidatieplicht voor alle regelgeving. Van rijksregelgeving wordt na publicatie daarvan in het Staatsblad of de Staatscourant door KOOP en Sdu een geconsolideerde versie gemaakt voor voorzieningen als <a class="xref" href="https://www.wetten.nl" target="_blank">www.wetten.nl</a> en <a class="xref" href="https://www.overheid.nl" target="_blank">www.overheid.nl</a>.
De STOP-standaard maakt het mogelijk de consolidatie volledig te automatiseren voor alle omgevingswetdocumenten die door middel van de LVBB bekend worden gemaakt. Wanneer een wijziging in een regeling op grond van de Omgevingswet plaatsvindt, bijvoorbeeld in een omgevingsplan, dan wordt deze wijziging door het bevoegde bestuursorgaan vanuit de eigen plansoftware in machineleesbare vorm aangeleverd aan de Landelijke Voorziening Bekendmaken en Beschikbaar stellen. Deze zorgt ervoor dat de wijzigingen in <a class="xref" href="bepalen_wijzigingen_renvooi.html">renvooi</a> bekend worden gemaakt in het desbetreffende digitale publicatieblad.&nbsp; Hierdoor kan aan de zijde van de LVBB voor KOOP-voorzieningen als <a class="xref" href="https://www.overheid.nl" target="_blank">www.overheid.nl</a> automatisch een geconsolideerde versie van de regeling worden gemaakt. De LVBB levert de geconsolideerde versie door aan DSO LV ten behoeve van de Viewer Regels op de Kaart. Hier is altijd een geconsolideerde versie van alle conform STOP-TPOD bekend gemaakte regelingen te vinden die door middel van software is gegenereerd, zonder dat een jurist deze handmatig in elkaar heeft hoeven zetten.&nbsp;</p></div></article><article class="topic nested1" aria-labelledby="ariaid-title13" id="bezwaar"><h2 class="title topictitle2" id="ariaid-title13">Bezwaar</h2><div class="body"><p class="p">Als een belanghebbende in zijn belang wordt geschaad door een besluit, kan deze <a class="xref" href="https://wetten.overheid.nl/jci1.3:c:BWBR0005537&amp;hoofdstuk=3&amp;afdeling=3.5&amp;paragraaf=3.5.3&amp;artikel=3:28" target="_blank">bezwaar</a> maken bij het bestuursorgaan die dat besluit heeft genomen. Voor meer informatie over bezwaar, zie <a class="xref" href="https://www.rijksoverheid.nl/documenten/brochures/2015/04/14/bezwaar-en-beroep-tegen-een-beslissing-van-de-overheid" target="_blank">Bezwaar en beroep tegen een beslissing van de overheid</a>.</p><p class="p">Een belanghebbende kan bezwaar maken als:</p><ul class="ul"><li class="li"><p class="p">Deze het niet eens is met een besluit dat is genomen naar aanvraag van de belanghebbende. Bijvoorbeeld wanneer iemand een bouwvergunning heeft aangevraagd bij de gemeente en de gemeente besluit deze niet te verlenen.</p></li><li class="li"><p class="p">Deze het niet eens is met een besluit dat is genomen naar aanleiding van een aanvraag van iemand anders, maar dat de belanghebbende rechtstreeks raakt. Bijvoorbeeld, een buurman kan bezwaar maken tegen een bouwvergunning van zijn buurman, omdat hierdoor zon wordt weggenomen.</p></li><li class="li"><p class="p">Deze nadelige gevolgen ondervindt van een besluit dat het bestuursorgaan uit zichzelf neemt.</p></li></ul><p class="p">Of en hoe er bezwaar kan worden gemaakt staat in de kennisgeving bij de bekendmaking van het besluit in het elektronische publicatieblad&nbsp;vermeld.</p></div></article><article class="topic nested1" aria-labelledby="ariaid-title14" id="beroep"><h2 class="title topictitle2" id="ariaid-title14">Beroep</h2><div class="body"><p class="p">Als een burger het niet eens is met de uitkomst van de <a class="xref" href="juridische-uitgangspunten.html#bezwaar">bezwaar</a>-procedure, kan hij in beroep. Dit kan ook als de beslissing op het bezwaarschrift niet binnen de geldende termijn is afgehandeld en het bestuursorgaan in gebreke is gesteld. Daarnaast is het soms niet mogelijk in bezwaar te gaan en staat beroep meteen open.
Iemand kan in de meeste gevallen in beroep gaan bij de rechtbank. In sommige gevallen is er een andere instantie waar iemand beroep moet instellen, zoals de Afdeling bestuursrechtspraak van de Raad van State of het College van Beroep voor het bedrijfsleven.
Voor het instellen van beroep moet iemand een beroepschrift indienen. In het beroepschrift wordt uitgelegd waarom iemand het niet eens bent met de beslissing van een bestuursorgaan. Ook moet er worden aangegeven wat de beslissing van de rechter zou moeten zijn.</p></div></article></article></article></main></body></html>