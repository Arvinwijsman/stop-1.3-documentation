<!DOCTYPE html
  SYSTEM "about:legacy-compat">
<html lang="en"><head><meta http-equiv="Content-Type" content="text/html; charset=UTF-8"><meta charset="UTF-8"><meta name="copyright" content="(C) Copyright 2022"><meta name="DC.rights.owner" content="(C) Copyright 2022"><meta name="DC.type" content="topic"><meta name="DC.format" content="HTML5"><meta name="DC.identifier" content="vaststellen-en-wijzigen-van-gios"><link rel="stylesheet" type="text/css" href="css/commonltr.css"><link rel="stylesheet" type="text/css" href="css/stop.css"><title>Vaststellen en wijzigen van GIO's</title>
  <link rel="shortcut icon" href="https://koop.gitlab.io/STOP/standaard/1.3.0/img/stop.png">
  <link rel="alternate" type="application/rss+xml" title="RSS voor publicaties van de Standaard Officiële Publicaties" href="https://koop.gitlab.io/STOP/standaard/rss.xml">
  <script type="text/javascript" src="https://koop.gitlab.io/STOP/standaard/1.3.0/versieinfo.js"></script>
</head><body id="vaststellen-en-wijzigen-van-gios"><header role="banner"><div>
  <table>
    <tr>
      <td colspan="2">Standaard Officiële Publicaties</td>
      <td class="versie"><span id="_VersieTekst"></span> <a href="https://koop.gitlab.io/STOP/standaard/rss.xml"><img class="rss_icon" src="https://koop.gitlab.io/STOP/standaard/img/rss.png"></a></td>
    </tr>
    <tr>
      <td class="subtitle" id="_VersieActualiteit"></td>
      <td colspan="2" class="search">
        Zoek naar
          <input type="text" id="search_tekst" size="31" value="trefwoord(en)" onfocus="this.value=''">
        met
        <form method="get" action="https://www.google.com/search" target="_blank" id="myBtn" onsubmit="search_google()">
          <input type="text" name="q" id="search_google_q" size="31" value="" style="display:none;">
          <input type="submit" value="Google">
        </form>
      </td>
    </tr>
  </table>
  
  <script type="text/javascript">
    function search_google () {
    document.getElementById('search_google_q').value = document.getElementById('search_tekst').value + ' site:https://koop.gitlab.io/STOP/standaard/'
    }
    // Execute a function when the user releases a key on the keyboard
    document.getElementById("search_tekst").addEventListener("keyup", function(event) {
    // Number 13 is the "Enter" key on the keyboard
    if (event.keyCode === 13) {
    //Cancel the default action, if needed
    //event.preventDefault();
    search_google ();
    document.forms["myBtn"].submit();
    }
    });
    document.getElementById('_VersieTekst').innerHTML = VersieInfo_VersieTekst()
    document.getElementById('_VersieActualiteit').innerHTML = VersieInfo_VersieActualiteit()
  </script>
  
</div></header><nav role="toc"><ul><li><a href="index.html">Introductie</a></li><li><a href="over_stop.html">Over de standaard</a></li><li><a href="stop_index.html">Standaard Officiële Publicaties</a><ul><li><a href="stop_wijzigingsoverzicht.html">Wijzigingsoverzicht</a></li><li><a href="leeswijzers.html">Leeswijzers</a><ul><li><a href="toepassing.html">Basis van STOP</a><ul><li><a href="juridische-context.html">Juridische context STOP</a><ul><li><a href="juridische-uitgangspunten.html#juridische-uitgangspunten">Juridische uitgangspunten</a></li><li><a href="verwerking-juridische-uitgangspunten-STOP.html">Opname juridische uitgangspunten in STOP</a><ul><li><a href="wijzigingen-ow.html">Belangrijkste wijzigingen van de Omgevingswet </a></li><li><a href="stop-besluit.html">Besluit volgens STOP</a></li><li><a href="stop-regeling.html">Regeling volgens STOP</a></li><li><a href="stop-bijlage.html">Bijlage bij een STOP-besluit</a></li><li><a href="werkingsgebieden-stop.html">Werkingsgebieden van regels in STOP</a></li><li class="active"><a href="vaststellen-wijzigen-gio.html">Vaststellen en wijzigen van GIO's</a></li><li><a href="juridische-verankering-stop.html">Juridische verankering van STOP</a></li><li><a href="wijzigingsbesluit-renvooiweergave.html">Het maken van een wijzigingsbesluit in renvooiweergave</a></li><li><a href="directe-mutatie.html">Directe mutatie</a></li><li><a href="rectificatie.html">Rectificatie</a></li><li><a href="effectgebieden.html">Effectgebieden</a></li><li><a href="tijdelijk-regelingdeel.html">Tijdelijk regelingdeel</a></li><li><a href="pons.html">Pons in STOP </a></li><li><a href="uniforme-voorbereiding-besluit-stop.html">Uniforme openbare voorbereidingsprocedure in STOP  </a></li><li><a href="verwerking-bezwaar.html">Verwerken van bezwaar tegen een STOP-besluit</a></li><li><a href="verwerking-beroep.html">Verwerken van beroep tegen een STOP-besluit</a></li><li><a href="authentieke-bron.html">Authentieke bron</a></li></ul></li></ul></li><li><a href="proces_overzicht.html">Hoofdlijnen van het STOP-proces</a></li></ul></li><li><a href="architectuur.html">Architectuur en ontwerpkeuzes</a></li><li><a href="gebruik.html">Software-ontwikkeling met STOP</a></li><li><a href="voortbouwen_op_STOP.html">Voortbouwen op STOP</a></li></ul></li><li><a href="EA_4D1D7FD517FE4d8dA9A2B905D202C92B.html">Informatiemodel</a></li><li><a href="businessrules.html">Bedrijfsregels</a></li></ul></li><li><a href="imop_index.html">Implementatiemodel Officiële Publicaties</a></li><li><a href="begrippenlijst.html">Begrippenlijst</a></li></ul></nav><main role="main"><article role="article" aria-labelledby="ariaid-title1"><h1 class="title topictitle1" id="ariaid-title1">Vaststellen en wijzigen van GIO's</h1><div class="body"></div><article class="topic nested1" aria-labelledby="ariaid-title2" id="vaststellen-van-een-gio"><h2 class="title topictitle2" id="ariaid-title2">Vaststellen van een GIO</h2><div class="body"><p class="p">Als een GIO wordt vastgesteld als werkingsgebied van een regeling of onderdeel daarvan, dan wordt zowel de tekst van de regeling of het regelingdeel als het GIO aangeleverd aan de LVBB. Het GIO-bestand heeft een identificatie, een JOIN-id, zoals  <code class="ph codeph">/join/id/regdata/mn002/2019/or_defensie_terreinen_objecten/nld@2019-11-01</code>. JOIN staat voor Juridische Object Identificatie Naming convention. In de tekst van de regeling wordt verwezen naar het GIO. De aanbevolen werkwijze hierbij is om in de tekst van de regeling gebruik te maken van een tekstuele aanduiding, bijv. “defensie terreinen” en in een bijlage bij de regeling deze tekstuele aanduidingen te koppelen aan de JOIN-identifiers. Dit levert een voor mensen begrijpelijke hoofdtekst op. Een voorbeeld van een bijlage met JOIN-id’s is hier te vinden: <a class="xref" href="https://zoek.officielebekendmakingen.nl/stcrt-2019-56288.html#d17e23557" target="_blank">Regeling van de Minister voor Milieu en Wonen, de Staatssecretaris         van Defensie, de Minister van Economische Zaken en Klimaat, de Minister van Infrastructuur         en Waterstaat, de Minister van Landbouw, Natuur en Voedselkwaliteit en de Minister van         Onderwijs, Cultuur en Wetenschap van 21 november 2019, houdende regels over het beschermen en         benutten van de fysieke leefomgeving (Omgevingsregeling)</a>. Het is ook mogelijk om de JOIN-identifier wel rechtstreeks in de tekst van de regeling op te nemen, juridisch maakt het niet uit welke werkwijze gekozen wordt.</p></div></article><article class="topic nested1" aria-labelledby="ariaid-title3" id="verwijzen-naar-een-gio-afkomstig-uit-een-ander-besluit"><h2 class="title topictitle2" id="ariaid-title3">Verwijzen naar een GIO afkomstig uit een ander besluit</h2><div class="body"><p class="p">Een verwijzing kan ook betrekking hebben op een GIO die door middel van een eerder besluit is vastgesteld. Dit kan op twee manieren, waarbij de keuze wordt bepaald door het beoogde effect van de verwijzing:</p><ol class="ol"><li class="li"><p class="p">Dynamisch verwijzen: door te verwijzen naar de ‘huidige’ versie van het GIO. Wordt deze manier van verwijzen gebruikt, dan wijzigt juridisch het werkingsgebied van de regel waarin naar het GIO wordt verwezen als die GIO gewijzigd wordt. De regel zelf hoeft dan niet meer te worden aangepast.</p></li><li class="li"><p class="p">Statisch verwijzen: door te verwijzen naar een specifieke versie op een bepaald moment in de tijd. In dit geval wordt naar een versie van een GIO verwezen. Als vervolgens deze GIO gewijzigd zou worden, wijzigt het werkingsgebied van de regel waarin naar het GIO verwezen wordt niet automatisch mee.</p></li></ol></div></article><article class="topic nested1" aria-labelledby="ariaid-title4" id="registreren-vastleggingscontext-en-bewaren-van-ondergronden"><h2 class="title topictitle2" id="ariaid-title4">Registreren vastleggingscontext en bewaren van ondergronden</h2><div class="body"><p class="p">Daarnaast wordt ook de vaststellingscontext van het GIO geregistreerd. Deze bestaat uit de ondergrond (zoals de Basis Registratie Topografie) en eventuele andere GIO’s die het bevoegd gezag heeft gebruikt om het GIO vast te stellen. Reden hiervoor is dat een GIO niet door alleen lezen te begrijpen is. Of de geometrie goed is ziet een mens op de kaart door de relatie met objecten uit de achtergrondkaart of de relatie met andere GIO’s. De vaststellingscontext wordt geregistreerd zodat, als er later bij de rechter discussie over is, gereconstrueerd kan worden wat het bevoegd gezag gezien heeft bij de vaststelling. Dit is nodig omdat de achtergrondkaarten zoals die geleverd worden door onder meer het Kadaster niet onveranderlijk zijn. Achtergrondkaarten worden regelmatig aangepast aan wijzigingen in de fysieke leefomgeving, bijvoorbeeld wanneer een nieuwe woonwijk wordt aangelegd of de ligging van een beek verandert. Het bevoegd gezag moet de achtergrond die gebruikt is zelf bewaren wanneer geen gebruik wordt gemaakt van TOP10NL, een onderdeel van de Basis Registratie Topografie (BRT). TOP10NL is de enige door het Kadaster geleverde achtergrond die tijdreisbestendig is, omdat deze periodiek als geheel kaartbeeld wordt opgeslagen door het Kadaster. Daarom  is het niet nodig dat het bestuursorgaan deze ook nog zelf bewaart. In het GIO wordt de achtergrond vastgelegd door middel van een achtergrondverwijzing (zie https://koop.gitlab.io/STOP/standaard/gio_xsd_Complex_Type_gio_GeografischeContextType.html#GeografischeContextType_achtergrondVerwijzing).</p><p class="p">In het regime op grond van de Wet ruimtelijke ordening was de verplichting voor het bestuursorgaan om achtergronden te bewaren uitdrukkelijk vastgelegd in het Besluit ruimtelijke ordening. Deze expliciete verplichting is op grond van de Omgevingswet komen te vervallen. Dat ontslaat het bestuursorgaan desalniettemin niet van deze plicht: de gebruikte achtergrond is deel van de informatie die mede het besluit draagt, en moet daarom op grond van de Algemene wet bestuursrecht door het bestuursorgaan beschikbaar worden gehouden. Dit is nodig tot en met de afhandeling van een eventueel beroep. Wanneer er geen (hoger) beroep meer hoeft te worden afgehandeld en het besluit de status onherroepelijk heeft gekregen, is het bevoegd gezag niet langer verplicht de gebruikte achtergrond te blijven bewaren. Wat er precies bewaard moet worden is aan het oordeel van het bevoegd gezag: ook onder het Besluit ruimtelijke ordening hoefden niet alle kaartlagen bewaard te blijven, en dat hoeft nu ook niet. Het moet in elk geval gaan om de relevante objectdata die nodig zijn om het genomen besluit te begrijpen en op de kaart te kunnen zien wat er destijds precies besloten was, maar kaartlagen die totaal geen informatie toevoegen ten behoeve van het besluit (bijvoorbeeld: een kaartlaag met alle putdeksels erop in een besluit tot functiewijziging in het omgevingsplan) hoeven niet ook bewaard te worden.</p></div></article><article class="topic nested1" aria-labelledby="ariaid-title5" id="waarborg-authenticiteit-gios"><h2 class="title topictitle2" id="ariaid-title5">Waarborg authenticiteit GIO’s</h2><div class="body"><p class="p">Bij de aanlevering van een GIO (een of ander informatieobject) wordt een unieke set identificerende informatie meegeleverd vanuit de plansoftware van het bevoegd gezag. Deze informatie is onderdeel van de metadata van het besluit. Aan de hand hiervan je kan zien of het nog steeds om dezelfde GIO gaat. Op deze manier wordt de authenticiteit van de meegeleverde GIO gewaarborgd.</p></div></article><article class="topic nested1" aria-labelledby="ariaid-title6" id="bekendmaking-en-gios"><h2 class="title topictitle2" id="ariaid-title6">Bekendmaking en GIO’s</h2><div class="body"><p class="p">Het besluit wordt bekendgemaakt in een elektronisch publicatieblad (Staatscourant, Gemeenteblad, Provincieblad, Waterschapsblad) op  <a class="xref" href="http://www.officielebekendmakingen.nl" target="_blank">Zoeken in alle documenten | Overheid.nl &gt; Officiële bekendmakingen</a>. De bekendmaking bevat de tekst van het besluit in PDF en het GIO in GML-formaat. In de publicatie wordt verwezen naar een landingspagina, waar  een interactieve kaartviewer beschikbaar is om het GIO te kunnen bekijken. Vanaf die pagina is ook het GIO zelf te downloaden, zodat eenieder de juridisch vastgestelde data ook kan gebruiken. Wat juridisch telt is namelijk het GIO zelf, niet de weergave op de landingspagina. Ook vanuit de authentieke pdf van de bekendgemaakte regeling (die geen links bevat) is elke GIO te achterhalen door de JOIN identifier op <a class="xref" href="https://identifier.overheid.nl/" target="_blank">URI - Performer - Resolver</a> in te vullen.</p><p class="p"><strong class="ph b">N.B.:</strong> Een gedownloade GIO is niet zonder meer te bekijken: hier is software voor nodig die dit kan. Voor het Softwarepakket QGIS is een plugin beschikbaar zodat een GIO daarin kan worden ingelezen en bekeken.</p><p class="p">Het is niet mogelijk om het GIO zelf te muteren door alleen de onderdelen ervan die wijzigen aan te leveren (bijvoorbeeld: alleen de verschuiving van een GIO aan 1 kant ervan). Als een bestuursorgaan een GIO wil wijzigen, bijvoorbeeld omdat de begrenzing van een gebied waar geluidsbeperkingen gelden moet worden aangepast, dan gebeurt dat door vaststelling en aanlevering van een nieuwe versie van het GIO. Het is voor GIO's juridisch niet mogelijk om in renvooi te werken, zoals dat bij de tekst van een regeling wel gebeurt, omdat de Bekendmakingswet stelt dat een niet-tekstueel onderdeel van een besluit, zoals een GIO, bij wijziging opnieuw in z’n geheel wordt vastgesteld. Het is zeer aan te bevelen om bij wijziging van GIO's in het wijzigingsbesluit of de toelichting daarvan ook in tekst aan te geven wat er wijzigt. Het is daarnaast ook mogelijk om in de toelichting een illustratie toe te voegen waarop is aangegeven wat precies het verschil is met de eerdere versie van het GIO. Dat maakt dit gemakkelijker terug te vinden voor belanghebbenden, die deze informatie nodig hebben om te bepalen welke regels voor hen gaan gelden en of ze mogelijk <a class="xref" href="juridische-uitgangspunten.html#bezwaar">bezwaar</a> willen maken, zienswijzen willen indienen of <a class="xref" href="juridische-uitgangspunten.html#beroep">beroep</a> willen instellen. Bezwaar, zienswijzen en beroep zijn namelijk alleen mogelijk voor zover er sprake is van wijzigingen in de nieuwe GIO ten opzichte van de oude GIO – maar hiervoor is wel vereist dat goed te achterhalen is wat die wijzigingen dan zijn.</p></div></article><article class="topic nested1" aria-labelledby="ariaid-title7" id="opnemen-van-normwaarden-in-gios"><h2 class="title topictitle2" id="ariaid-title7">Opnemen van normwaarden in GIO’s</h2><div class="body"><p class="p">Het is technisch en juridisch mogelijk om de waarden die een norm op verschillende locaties heeft in een GIO op te nemen, zoals een omgevingswaarde of een waarde voor de bouwhoogte die ergens maximaal is toegestaan. In dat geval mogen de waarden alleen in het GIO staan, en niet ook nog in de tekst - net als bij het werkingsgebied moet het bevoegd gezag hier een keuze in maken. De waarden kunnen kwantitatief zijn of een kwalitatieve aanduiding inhouden. Het bevoegd gezag is bij gebruik van deze mogelijkheid verplicht om hierbij <a class="xref" href="EA_77AF770705D4439c946D8E821BC18F18.html#Pkg">symbolisatie</a> aan te leveren vanuit de eigen plansoftware, oftewel: kleuren voor de legenda en dergelijke.</p></div></article></article></main></body></html>