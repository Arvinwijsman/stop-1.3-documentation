<!DOCTYPE html
  SYSTEM "about:legacy-compat">
<html lang="en"><head><meta http-equiv="Content-Type" content="text/html; charset=UTF-8"><meta charset="UTF-8"><meta name="copyright" content="(C) Copyright 2022"><meta name="DC.rights.owner" content="(C) Copyright 2022"><meta name="DC.type" content="topic"><meta name="DC.format" content="HTML5"><meta name="DC.identifier" content="werkingsgebieden-van-regels-in-stop"><link rel="stylesheet" type="text/css" href="css/commonltr.css"><link rel="stylesheet" type="text/css" href="css/stop.css"><title>Werkingsgebieden van regels in STOP</title>
  <link rel="shortcut icon" href="https://koop.gitlab.io/STOP/standaard/1.3.0/img/stop.png">
  <link rel="alternate" type="application/rss+xml" title="RSS voor publicaties van de Standaard Officiële Publicaties" href="https://koop.gitlab.io/STOP/standaard/rss.xml">
  <script type="text/javascript" src="https://koop.gitlab.io/STOP/standaard/1.3.0/versieinfo.js"></script>
</head><body id="werkingsgebieden-van-regels-in-stop"><header role="banner"><div>
  <table>
    <tr>
      <td colspan="2">Standaard Officiële Publicaties</td>
      <td class="versie"><span id="_VersieTekst"></span> <a href="https://koop.gitlab.io/STOP/standaard/rss.xml"><img class="rss_icon" src="https://koop.gitlab.io/STOP/standaard/img/rss.png"></a></td>
    </tr>
    <tr>
      <td class="subtitle" id="_VersieActualiteit"></td>
      <td colspan="2" class="search">
        Zoek naar
          <input type="text" id="search_tekst" size="31" value="trefwoord(en)" onfocus="this.value=''">
        met
        <form method="get" action="https://www.google.com/search" target="_blank" id="myBtn" onsubmit="search_google()">
          <input type="text" name="q" id="search_google_q" size="31" value="" style="display:none;">
          <input type="submit" value="Google">
        </form>
      </td>
    </tr>
  </table>
  
  <script type="text/javascript">
    function search_google () {
    document.getElementById('search_google_q').value = document.getElementById('search_tekst').value + ' site:https://koop.gitlab.io/STOP/standaard/'
    }
    // Execute a function when the user releases a key on the keyboard
    document.getElementById("search_tekst").addEventListener("keyup", function(event) {
    // Number 13 is the "Enter" key on the keyboard
    if (event.keyCode === 13) {
    //Cancel the default action, if needed
    //event.preventDefault();
    search_google ();
    document.forms["myBtn"].submit();
    }
    });
    document.getElementById('_VersieTekst').innerHTML = VersieInfo_VersieTekst()
    document.getElementById('_VersieActualiteit').innerHTML = VersieInfo_VersieActualiteit()
  </script>
  
</div></header><nav role="toc"><ul><li><a href="index.html">Introductie</a></li><li><a href="over_stop.html">Over de standaard</a></li><li><a href="stop_index.html">Standaard Officiële Publicaties</a><ul><li><a href="stop_wijzigingsoverzicht.html">Wijzigingsoverzicht</a></li><li><a href="leeswijzers.html">Leeswijzers</a><ul><li><a href="toepassing.html">Basis van STOP</a><ul><li><a href="juridische-context.html">Juridische context STOP</a><ul><li><a href="juridische-uitgangspunten.html#juridische-uitgangspunten">Juridische uitgangspunten</a></li><li><a href="verwerking-juridische-uitgangspunten-STOP.html">Opname juridische uitgangspunten in STOP</a><ul><li><a href="wijzigingen-ow.html">Belangrijkste wijzigingen van de Omgevingswet </a></li><li><a href="stop-besluit.html">Besluit volgens STOP</a></li><li><a href="stop-regeling.html">Regeling volgens STOP</a></li><li><a href="stop-bijlage.html">Bijlage bij een STOP-besluit</a></li><li class="active"><a href="werkingsgebieden-stop.html">Werkingsgebieden van regels in STOP</a></li><li><a href="vaststellen-wijzigen-gio.html">Vaststellen en wijzigen van GIO's</a></li><li><a href="juridische-verankering-stop.html">Juridische verankering van STOP</a></li><li><a href="wijzigingsbesluit-renvooiweergave.html">Het maken van een wijzigingsbesluit in renvooiweergave</a></li><li><a href="directe-mutatie.html">Directe mutatie</a></li><li><a href="rectificatie.html">Rectificatie</a></li><li><a href="effectgebieden.html">Effectgebieden</a></li><li><a href="tijdelijk-regelingdeel.html">Tijdelijk regelingdeel</a></li><li><a href="pons.html">Pons in STOP </a></li><li><a href="uniforme-voorbereiding-besluit-stop.html">Uniforme openbare voorbereidingsprocedure in STOP  </a></li><li><a href="verwerking-bezwaar.html">Verwerken van bezwaar tegen een STOP-besluit</a></li><li><a href="verwerking-beroep.html">Verwerken van beroep tegen een STOP-besluit</a></li><li><a href="authentieke-bron.html">Authentieke bron</a></li></ul></li></ul></li><li><a href="proces_overzicht.html">Hoofdlijnen van het STOP-proces</a></li></ul></li><li><a href="architectuur.html">Architectuur en ontwerpkeuzes</a></li><li><a href="gebruik.html">Software-ontwikkeling met STOP</a></li><li><a href="voortbouwen_op_STOP.html">Voortbouwen op STOP</a></li></ul></li><li><a href="EA_4D1D7FD517FE4d8dA9A2B905D202C92B.html">Informatiemodel</a></li><li><a href="businessrules.html">Bedrijfsregels</a></li></ul></li><li><a href="imop_index.html">Implementatiemodel Officiële Publicaties</a></li><li><a href="begrippenlijst.html">Begrippenlijst</a></li></ul></nav><main role="main"><article role="article" aria-labelledby="ariaid-title1"><h1 class="title topictitle1" id="ariaid-title1">Werkingsgebieden van regels in STOP</h1><div class="body"><p class="p">STOP zorgt ervoor dat als een regeling wordt vastgesteld en bekend wordt gemaakt, er ook bekend is waar in Nederland deze regeling precies van toepassing is. Met andere woorden: STOP zorgt ervoor dat&nbsp;op een juridisch geborgde wijze op de kaart getoond kan worden waar welke regels van toepassing zijn, bijvoorbeeld in DSO-LV of via <a class="xref" href="officielebekendmakingen.nl">officielebekendmakingen.nl</a>. Het werkingsgebied volgens STOP is het werkingsgebied van een regel voor een Ow-object, bestaande uit een locatie (geometrie) die middels een locatieaanduiding via de annotaties aan de regel is gekoppeld.  Het  werkingsgebied is het gebied waarbinnen de Viewer Regels op de Kaart van DSO-LV toont dat de regel van toepassing is, en wordt automatisch gegenereerd op basis van de hieraan verbonden locaties. Voor juristen is het werkingsgebied het gebied waarin een regel juridisch van toepassing is. Voor hen kan dit op een kaart aangegeven zijn, maar dat hoeft niet.</p><p class="p">Het bestuursorgaan kan als volgt aangeven waar een regeling van toepassing is:</p><ol class="ol"><li class="li"><p class="p"><strong class="ph b">GIO vaststellen</strong>: Door uitdrukkelijk het toepassingsbereik van een juridische regel in de fysieke leefomgeving te bepalen door middel van geometrie, die gekoppeld wordt aan de regel. Bijvoorbeeld: in straat X is de bouwhoogte maximaal 10 meter, waarbij dan op de kaart de begrenzing van straat X wordt aangegeven. Dit gebeurt door middel van een <a class="xref" href="begrippenlijst_geografischInformatieobject.html#geografischInformatieobject">GIO</a>. Een GIO is een geografisch informatieobject. Dit is een informatieobject waarmee de locatie of locaties die het werkingsgebied vormen van het bijbehorende artikel, lid of tekstdeel in omgevingsdocumenten worden vastgelegd. GIO's worden aangeleverd in het voor geo-informatie gebruikelijke GML-formaat. De GIO's maken onderdeel uit van het <a class="xref" href="juridische-uitgangspunten.html#besluiten-volgens-de-awb">besluit in de zin van de Algemene wet bestuursrecht</a>: ze worden tezamen met de tekst van de regeling officieel vastgesteld en door het bestuursorgaan bekend gemaakt, en voor zover bezwaar of indienen van zienswijzen en beroep mogelijk zijn kan dit dus ook tegen de inhoud van een GIO. Bijvoorbeeld in het geval dat de in een GIO vastgelegde begrenzing van een natuurgebied ten onrechte door iemands achtertuin loopt. Er kunnen één of meer GIO's aan een regel gekoppeld zijn. Het werkingsgebied van de regel zoals bedoeld in STOP-TPOD is de som van alle locaties die aan een regel zijn gekoppeld, en wordt door DSO-LV gegenereerd: dit is niet iets wat het bestuursorgaan zelf vaststelt.</p></li><li class="li"><p class="p"><strong class="ph b">Verwijzen naar een GIO in hetzelfde of een ander besluit</strong>: Het is ook mogelijk om voor het toepassingsbereik van een regel te verwijzen naar een GIO die elders in hetzelfde besluit al is vastgesteld, en deze GIO daarmee te 'hergebruiken' als toepassingsbereik van een juridische regel. Zo hoeft bijvoorbeeld een gemeente die in haar omgevingsplan op meerdere plaatsen regels heeft opgenomen over de bebouwde kom, en die daar een geometrische begrenzing van wil vaststellen, maar één keer een GIO vast te stellen waarin wordt vastgelegd wat wordt verstaan onder de bebouwde kom. Hier kan vervolgens op alle andere plaatsen in het omgevingsplan waar dit nodig is naar worden verwezen. Dit verwijzen is ook mogelijk als de GIO in een ander besluit is vastgesteld. Als diezelfde gemeente later een voorbereidingsbesluit zou nemen wat geldt voor de bebouwde kom, dan kan als werkingsgebied een verwijzing naar de GIO uit het omgevingsplan worden opgenomen. Uiteraard kan ook naar meerdere elders vastgestelde GIO's worden verwezen, die dan bij elkaar opgeteld het werkingsgebied van de regel vormen.</p><p class="p"><strong class="ph b">N.B.</strong>: Verwijzen naar een GIO afkomstig uit hetzelfde of een ander besluit kan op twee manieren: statisch of dynamisch. Bij een statische verwijzing wordt verwezen naar een specifieke versie van de GIO. Als de GIO waarnaar wordt verwezen vervolgens wijzigt, wijzigt de verwijzing niet mee: deze blijft gelijk aan de versie van de GIO waarnaar verwezen werd. Zou de gemeente in het voorbeeld gebruik hebben gemaakt van statische verwijzingen in het voorbereidingsbesluit, dan geldt het voorbereidingsbesluit in het gebied dat correspondeert met de versie van de bebouwde kom zoals die gold op datum X. Wanneer vervolgens de GIO voor bebouwde kom in het omgevingsplan wordt aangepast, dan wijzigt het werkingsgebied van het voorbereidingsbesluit niet automatisch mee. Bij dynamisch verwijzen gebeurt dat wel. Dan wordt niet naar een specifieke versie van de GIO maar naar de geldende versie verwezen. In dat geval zou dus in het voorbeeld het werkingsgebied van het voorbereidingsbesluit automatisch mee wijzigen wanneer de GIO behorend bij de bebouwde kom in het omgevingsplan gewijzigd wordt. Het is van belang om weloverwogen keuzes te maken bij statisch of dynamisch verwijzen, om ongewenste effecten van wijziging van GIO's waarnaar verwezen wordt te voorkomen. In de meeste gevallen zal statisch verwijzen de voorkeur hebben, om te voorkomen dat werkingsgebieden bij besluiten onbedoeld wijzigen zonder dat hier uitdrukkelijk toe besloten is.</p></li><li class="li"><p class="p"><strong class="ph b">Regel is van toepassing in ambtsgebied bestuursorgaan</strong>: Als een bestuursorgaan <em class="ph i">geen</em> GIO vaststelt of door verwijzing koppelt aan een regel, leidt de LVBB hieruit af dat de regel geldt voor het ambtsgebied van het bestuursorgaan. Bijvoorbeeld: een regel uit een provinciale omgevingsverordening waaraan in die verordening geen GIO is gekoppeld, is automatisch juridisch van toepassing in het ambtsgebied van de provincie. De ambtsgebieden liggen vast in de Bestuurlijke Grenzen database van het Kadaster.  Op websites als <a class="xref" href="www.overheid.nl">www.overheid.nl</a> en in de digitale bekendmaking worden alleen vastgestelde GIO's getoond, geen ambtsgebieden. De functionaliteit om van kaart naar regels te gaan zit alleen in DSO-LV. Om dit voor regels die gelden voor het ambtsgebied mogelijk te maken, moet in de Ow-annotaties een referentie naar het ambtsgebied worden meegeleverd.</p></li><li class="li"><p class="p"><strong class="ph b">Toepassingsbereik regel nader inperken in woorden</strong>: Wanneer het toepassingsbereik van een regel in de leefomgeving gelijk is aan met het ambtsgebied van het bestuursorgaan wil dit niet zeggen dat de regel in kwestie letterlijk overal in het ambtsgebied van het bestuursorgaan daadwerkelijk van toepassing is. Vaak wordt in een regel in woorden aangegeven waar deze precies geldt. Zo kan bijvoorbeeld in een omgevingsplan in woorden worden bepaald dat binnen een straal van 500 meter van een school geen coffeeshops gevestigd mogen worden. De gemeente hoeft dan niet ook nog op de kaart vast te leggen waar scholen liggen en per school een GIO met een straal van 500 meter vast te stellen. Uitgangspunt van STOP is dat een werkingsgebied óf in een GIO, óf in woorden wordt vastgelegd. Het is af te raden om zowel in een GIO als in woorden een werkingsgebied aan te geven, omdat als tekst en kaart elkaar tegenspreken dan niet duidelijk is wat de juridische werkelijkheid nou precies is. Het bevoegd heeft hierbij zelf de keuze om in woorden of met geometrie te bepalen waar een regel werkt. Dit maakt voor de juridische geldigheid van de regel niets uit: in beide gevallen is die in het genoemde voorbeeld van toepassing in een straal van 500 meter rond een school. In dit voorbeeld verdient het overigens wel de aanbeveling om met een GIO te werken: dit maakt het voor burgers veel inzichtelijker waar de norm 'geen coffeeshops toegestaan' precies geldt, en maakt deze daardoor ook gemakkelijker handhaafbaar. Dit zal echter niet altijd het geval zijn. In sommige gevallen is het uitermate onpraktisch of zelfs onmogelijk om een werkingsgebied door middel van een GIO nauwkeurig vast te leggen. Dit kan bijvoorbeeld het geval zijn bij werkingsgebieden die begrensd worden door een veranderlijk landschapselement, zoals het midden van een beek, of de duinvoet. De ligging hiervan verandert door het jaar heen, een juridisch vastgestelde GIO zal dan vrijwel nooit het werkelijke werkingsgebied weergeven. In dit soort gevallen kan waarschijnlijk beter met begrenzing in woorden worden gewerkt, zeker omdat in het landschap wel degelijk duidelijk is waar de begrenzing ligt. Een tweede voorbeeld zijn regels die gelden wanneer ergens een bepaalde activiteit worden verricht. Veel rijksregelgeving is bijvoorbeeld van toepassing op milieubelastende activiteiten. Hierbij geldt een bepaalde set regels voor een bepaalde activiteit, ongeacht waar in Nederland deze plaatsvindt. In dat geval ligt het voor de hand om het ambtsgebied Nederland te gebruiken als locatie behorend bij de regel - want de locaties waar in de toekomst zo'n activiteit zou kunnen worden verricht liggen doorgaans niet vast en kunnen dus ook niet in geometrie vervat worden.</p></li><li class="li"><p class="p"><strong class="ph b">Hybride optie: toepassingsbereik in geometrie en in woorden</strong>: Een bestuursorgaan kan ook kiezen voor een hybride optie, waarbij zowel woorden als geometrie worden gebruikt. Zo kan een bestuursorgaan ervoor kiezen om het toepassingsbereik van een regel in de tekst op hoofdlijnen te omschrijven en te verwijzen naar geometrie in een bijlage of in een andere regeling. Bijvoorbeeld: in het <a class="xref" href="https://zoek.officielebekendmakingen.nl/stb-2018-293.html" target="_blank">Besluit activiteiten leefomgeving</a> (Bal) staat dat in beperkingengebieden rond Rijkswateren een vergunning nodig is voor bepaalde activiteiten. De aanwijzing van Rijkswateren als zodanig gebeurt in het Omgevingsbesluit, de begrenzing ervan met geometrie in de Omgevingsregeling. De Omgevingsregeling bevat in de tekst bepalingen die de begrenzing in woorden aangeven, en verwijzen naar geometrie in de bijlage. Zoals: "De geometrische begrenzing van het stroomvoerend deel van het rivierbed van de grote rivieren, bedoeld in artikel 5.41, tweede lid, van het Besluit kwaliteit leefomgeving, is vastgelegd in bijlage III.".  In dit geval is duidelijk dat de geometrie de werkelijke begrenzing vormt: kaart gaat dus voor op tekst, en de juridisch geldende grens is die op de kaart. Andersom is ook mogelijk: een bestuursorgaan kan ervoor kiezen om het toepassingsbereik van een regel indicatief op een kaart aan te geven, en in de tekst nader te omschrijven. Bijvoorbeeld door te bepalen dat een regel geldt aan de oever van een beek, en op de kaart de indicatieve ligging van de oevers aan te geven. In de praktijk zal de beek meanderen en zal de oever dus niet altijd precies daar liggen waar hij op de kaart ligt. Als het de bedoeling is dat de tekst in dit geval voor de kaart gaat, moet dit wel duidelijk blijken uit de tekst, hier hoort dus ook een voorrangsbepaling in te staan. <strong class="ph b">N.B.</strong> Bij het gebruiken van constructies waarbij zowel met woorden als met geometrie het toepassingsbereik wordt aangegeven verdient het de aanbeveling om in elk geval in de toelichting altijd duidelijk aan te geven wat de juridisch geldende grens is, en of de tekst dan wel de geometrie leidend is.</p></li></ol></div><article class="topic nested1" aria-labelledby="ariaid-title2" id="effect-van-gemaakte-keuzes-in-dso-lv"><h2 class="title topictitle2" id="ariaid-title2">Effect van gemaakte keuzes in DSO-LV</h2><div class="body"><p class="p">De keuzes die een bestuursorgaan hierbij maakt zijn bepalend voor wat een gebruiker ziet bij het gebruik van DSO-LV. Wanneer de gemeente in het genoemde voorbeeld ervoor kiest het verbod op coffeeshops in de buurt van scholen alleen in woorden in het omgevingsplan vast te leggen en daarvoor geen geometrisch begrensd werkingsgebied vast te stellen, dan zijn deze regels overal in de gemeente op de kaart vindbaar als geldend recht. Kiest de gemeente wel voor het vaststellen van een GIO, dan is het verbod op coffeeshops alleen te vinden wanneer binnen de begrenzing van die GIO in de Viewer Regels op de Kaart van DSO-LV wordt gekeken, en daarbuiten niet. Het werken met een GIO maakt het bovendien mogelijk deze als werkingsgebied voor bijbehorende toepasbare regels (vragenbomen) in DSO-LV te gebruiken. Deze zijn dan ook alleen te vinden in het desbetreffende werkingsgebied.
&nbsp;</p></div></article></article></main></body></html>